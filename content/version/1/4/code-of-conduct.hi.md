+++
version = "1.4"
aliases = ["/version/1/4/hi"]
+++

# योगदानकर्ता नियमों की आचार संहिता

## हमारी प्रतिज्ञा

खुले और सौहार्दपूर्ण वातावरण को बढ़ावा देने के हित में, हम, योगदानकर्ता एवं अनुरक्षक के रूप में, परियोजना और समुदाय में हमारी भागीदारी को उम्र, शरीर के आकार, विकलांगता, जाति, लिंग पहचान और उसकी अभिव्यक्ति, अनुभव का स्तर, राष्ट्रीयता, व्यक्तिगत रूप-देखाव, कुल, धर्म अथवा यौन पहचान और उसके अभिविन्यास, पर ध्यान दिए बगैर सभी के लिए उत्पीड़न-मुक्त अनुभव बनाने की प्रतिज्ञा करते हैं ।

## हमारे मानक

सकारात्मक माहौल बनाने वाले व्यवहारों के उदाहरणों में शामिल है :

* सौहार्दपूर्ण, अभिनंदनीय और समावेशी भाषा का प्रयोग
* भिन्न दृष्टिकोण और अनुभवों का सम्मान करना
* योग्य रूप से आलोचना को स्वीकारना
* समुदाय के लिए जो श्रेष्ठ है उस पर ध्यान केंद्रित करना
* समुदाय के अन्य सदस्यों के प्रति सहानुभूति दिखाना

प्रतिभागियों द्वारा अस्वीकार्य व्यवहार के उदाहरणों में शामिल है :

* कामुक भाषा अथवा चित्र या अनभिलषित यौन ध्यान अथवा कोशिशें
* दुर्व्यवहार, अपमानजनक/लज्जाजनक टिप्पणी अथवा व्यक्तिगत या राजनीतिक हमला
* सार्वजनिक या निजी उत्पीड़न
* दूसरों की निजी जानकारी, जैसे वास्तविक अथवा इलेक्ट्रॉनिक पता, बिना उनके अनुमति के प्रकाशित करना
* अन्य आचरण, जिसे व्यवसायी परिस्थिति में, अनुचित ठहराया जा सकता है

## हमारा उत्तरदायित्व

परियोजना अनुरक्षकों पर व्यवहार के स्वीकार मानकों के स्पष्टीकरण की जिम्मेदारी है। किसी भी अस्वीकार्य व्यवहार के जवाब में उचित और निष्पक्ष सुधारात्मक कार्रवाई करने की अपेक्षा भी अनुरक्षकों से की जाती है।

परियोजना अनुरक्षकों को टिप्पणियों, कमिट, कोड, विकी संपादन, मुद्दों और अन्य योगदानों, जो इस आचार संहिता के मुताबिक नहीं है, को हटाने, सम्पादित करने या अस्वीकार करने के साथ-साथ किसी भी योगदानकर्ता, जिसका व्यवहार अनुचित, धमकीभरा, आक्रामक या नुकसानदेय समझा जा सकता है, को अस्थायी या स्थायीरूप से प्रतिबंधित करने की जिम्मेदारी और ऐसा करने का अधिकार है।

## विस्तार

यह आचार संहिता, परियोजना क्षेत्र और सार्वजनिक क्षेत्र में यदि कोई व्यक्ति किसी परियोजना या संप्रदाय का प्रतिनिधित्व कर रहा है, दोनों ही क्षेत्रों में लागू होती है। परियोजना या संप्रदाय के प्रतिनिधित्व के उदाहरण में आधिकारिक परियोजना ई-मेल पता का प्रयोग, आधिकारिक सोशल मीडिया खाते के माध्यम से पोस्टिंग या किसी ऑनलाइन या ऑफलाइन कार्यक्रम में नियुक्त प्रतिनिधि के स्थान पर कार्यरत शामिल है। परियोजना का प्रतिनिधित्व, परियोजना अनुरक्षक द्वारा और आगे परिभाषित या स्पष्ट किया जा सकता है।

## प्रवर्तन

अपमानजनक, त्रासदापूर्ण अथवा अन्य अस्वीकारीय व्यवहार के बारे में परियोजना दल को \[ यहाँ ईमेल पता लिखें \] पर सूचित किया जा सकता है। सभी शिकायतों की समीक्षा और जाँच होगी और परिणाम स्वरुप, जरूरी एवं परिस्थिति के अनुकूल प्रतिक्रिया की जाएगी। परियोजना दल घटना के सूचक के सम्बन्ध में गोपनीयता बनाए रखने के लिए बाध्य है। विशिष्ट परिवर्तन नीतियों के आगे की जानकारी अलग से दी जा सकती है।

परियोजना अनुरक्षक, जो आचार संहिता का पालन नहीं करते या नेक नियत से उसे लागू नहीं करते, स्थायी या अस्थायी प्रतिक्रियाओं का सामना कर सकते हैं जिसका निर्णय परियोजना का नेतृत्व करने वाले अन्य सदस्य करेंगें।

## आरोपण

इस आचार संहिता को [Contributor Covenant](https://www.contributor-covenant.org) के संस्करण १.४ से अनुकूलित किया है, जो [https://www.contributor-covenant.org/version/1/4/code-of-conduct.html](https://www.contributor-covenant.org/version/1/4/code-of-conduct.html) पर उपलब्ध है।

[मुखपृष्ठ]: https://www.contributor-covenant.org
